+++
title = "Pensieri mattutini"
description = "Pensieri mattutini"
tags = [ "riflessioni" ]
date = "2019-08-16"
location = ""
categories = [
  "",
  ""
]
slug = ""
type = "post"
+++

La luce di un’alba slavata d’un livido azzurro mi riporta in vita dopo una turbolenta nottata, trascorsa tra il bagno, a causa di un drenante assunto la sera precedente, e il cruccio di un prossimo e importante incontro lavorativo. Mi ritrovo a pensare a una donna, che mai si è presentata al mio cospetto. Chi sarà mai? E perché proprio lei? Accendo l'iPad, avvio Spotify e inizio ad ascoltare "Sweet Little Lie" di Nils Frahm. Ciondolo ad occhi chiusi, facendomi trasportare dalla sua disarmante melodia. Preparo una frugale colazione, a base di albumi d’uovo e frutta fresca, deglutisco alcuni integratori antiossidanti, sciacquo la padella utilizzata per cucinare e infilo il piatto e le posate nella lavastoviglie. Mi spoglio dell’unico indumento notturno - un paio di slip - e mi posiziono sotto un getto d’acqua tiepida. Mi friziono la cute della testa con uno shampoo e successivamente con un balsamo emolliente. Esco dalla doccia, ancora grondante d’acqua, e il mio pensiero corre sempre a lei. Continuo a chiedermi se le persone che incontriamo nella nostra vita siano predestinate ad essere conosciute.

Mi spalmo una crema idratante a base di sale marino, che conferisce al mio corpo una profumazione piacevolmente salmastra. Indosso una camicia di lino, che sa di lavanda, e un paio di jeans aderenti. Calzo un paio di mocassini beige cuciti a mano, afferro lo zaino e mi incammino verso l’ufficio. 

Chissà cosa starà facendo e se mai la incontrerò. Ma nel frattempo sarà un’altra lunga e noiosa giornata lavorativa. 
