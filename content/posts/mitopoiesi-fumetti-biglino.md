+++
title = "La mitopoiesi del fumetto raccontata da Mauro Biglino"
description = "La mitopoiesi del fumetto raccontata da Mauro Biglino"
tags = [ "interviste", "paleoastronautica", "Biglino" ]
date = "2017-12-22"
location = ""
categories = [
  "",
  ""
]
slug = ""
type = "post"
+++

La mitopoiesi (dal greco μυθοποίησις creazione del mito) è l'arte o la tendenza a inventare favole, a formare miti. Sia la letteratura greca che quella latina sono intessuti di questi racconti, assurti a mito. Si possono citare ad esempio Dedalo e Icaro, il Pomo della Discordia, Apollo e Dafne, le Fatiche di Ercole, Prometeo, e così via. Una versione moderna di questi miti può essere incarnata dai fumetti. Il fumetto è un modo di raccontare una storia con l'utilizzo di più codici, tra i quali si distinguono il testo e l'immagine, che insieme generano la narrazione. A questo punto sorge spontanea una doverosa precisazione: sebbene la nascita del fumetto sia considerata coeva con la nascita del cinema, nella sostanza può essere accostata ai geroglifici egizi e alle pitture rupestri. La modalità di raccontare una storia tramite testi e immagini sembra una forma ancestrale innata nell'uomo, utilizzata anche dai bambini per esprimere semplici concetti. Mauro Biglino, dopo averci introdotto alle similitudini tra i poemi omerici (l'Iliade e l'Odissea) e i racconti veterotestamentari (i cinque libri che costituiscono il Pentateuco), ci descrive con grande acume come uno dei fumetti più conosciuti - Superman - abbia delle evidenti similitudini con gli Elohim descritti nel Pentateuco. Il termine Elohim, plurale del nome singolare El, definisce un gruppo di esseri in carne e ossa, cosi come si evince dall'Antico Testamento, che camminano, mangiano, bevono, si sporcano, si lavano, devono riposare, e muoiono come gli esseri umani, sebbene abbiano una vita molto lunga e una conoscenza tecnologica altamente progredita. Il fumetto di Superman racconta una storia con alcuni connotati sorprendentemente simili: un individuo, proveniente da un pianeta di nome Krypton, viene inviato sulla Terra dai genitori prima che il loro pianeta esploda. Questo individuo, sul pianeta Terra, ha alcune caratteristiche interessanti: ha una vita molto lunga, si rigenera con la luce solare, ha prodigiose capacità che gli esseri umani non possiedono ma è comunque soggetto alla morte fisica. E' altresì interessante notare come i termini Kal-El, identità kryptoniana di Superman, che in ebraico significa El rapido e leggero, e Gior-El, nome del padre di Kal-El, che in ebraico significa El di luce o luce di El, siano desumibili dalla stessa radice del plurale El[ohim]. Oltre a ciò il nome Krypton ha la propria radice etimologica nel verbo κρύπτω, che in greco antico significa nascondere. Fortuita coincidenza?

<div style="position: relative; padding-bottom: 56.25%; padding-top: 30px; height: 0; overflow: hidden;">
  <iframe src="//www.youtube.com/embed/8vxDzSp4khQ"
  style="position: absolute; top: 0; left: 0; width: 100%; height: 100%;" allowfullscreen frameborder="0" title="YouTube Video"></iframe>
</div>
