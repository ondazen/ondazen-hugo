+++
title = "Cubane: istruzioni e avvertenze all'uso"
description = "Cubane: istruzioni e avvertenze all'uso"
tags = [ "recensioni", "viaggi" ]
date = "2019-07-15"
location = ""
categories = [
  "",
  ""
]
slug = ""
type = "post"
+++

Una volta un saggio cubano  mi disse: tutto ciò che nasce a Cuba deve rimanere a Cuba.  Al momento non ne compresi il significato,  solo adesso quelle criptiche parole mi risultano apodittiche. Ma procediamo con ordine.  La prima volta che approdai in quel di Cuba fu verso la fine dell’anno 2012. Sono sempre stato affascinato dalla sua recente storia, dal rovesciamento della dittatura del presidente Fulgencio Batista, ad opera del rivoluzionario Fidel Castro, con l’aiuto dei suoi tre uomini più fidati, Raul Castro, suo fratello,  Ernesto Che Guevara, noto semplicemente come el Che, e Camilo Cinfuegos.  La famiglia Castro, come prevedibile, si insediò nelle pieghe del governo del paese, fino a diventarne la padrona assoluta. Da una dittatura a un’altra, insomma.
Tra gli abitanti dell’isola vi è una paura reverenziale a pronunziare il patronimico di questa famiglia. Tale timore ricorda in modo sorprendente il romanzo di Joanne Rowling, in cui il nome di Lord Voldemort, il mago oscuro antagonista di Harry Potter, non può essere nominato e dalla maggior parte delle persone è chiamato “Colui-Che-Non-Deve-Essere-Nominato”.  Fidel Castro* e suo fratello Raul  sono “Coloro-Che-Non-Devono-Essere-Nominati” .  

Ciò che salta subito all’occhio, una volta sbarcati sull’isola, sono le donne locali: bellissimi esemplari femminili dalla pelle color cappuccino. Per inciso, non tutte le abitanti dell’isola hanno lo stesso colore della pelle: ci si può imbattere in quelle che scambieresti per europee, in quanto i continui processi meiotici con gli occidentali hanno completamente sbiancato il loro gene SLC24A5,  o in quelle dalla carnagione assai scura e trattate in modo sussiegoso dalle mulatte. Infine ci sono loro, le regine incontrastate dell’isola, quelle che riescono a far perdere la testa alla maggior parte dei turisti: le mulatte dalla pelle color cannella e dal profumo di miele (tant’è che coniai il motto “mulata o muerte”). 
Vedere queste splendide ragazze che vivono e interagiscono in un ambiente  fatiscente, e a volte letteralmente sordido, crea nell’osservatore straniero un’esperienza ossimorica.  “Las princesas en la basura”, solevo spesso ripetermi mentalmente.  
L’approccio con queste ragazze non risulta particolarmente complicato, anche perché sono loro che - il più delle volte - tentano il primo contatto:<br>

- Hola. ?Quieres compañia?<br>
- Hola. Estoy aquí con amigos. Però me gustaría conocerte.<br>
- ?Vamos a tomar una cerveza?<br>
- Esta bien.<br>
- ?Como te llamas?<br>
- Marisol, y tu?<br>
- Antonio.<br>
- Mucho gusto, Antonio.<br>
- Mucho gusto, Marisol.<br>

Questo è l’esempio di un approccio non tanto comune, a dire il vero. Il più delle volte il dialogo che si svolge assume sfumature differenti:
- Hola. ?Quieres compañia?<br>
- Hola, claro que si. Que linda eres.<br>
- Gracias, mi amor. 40 dolares. Esta bien?<br>
- Bien.<br>
- ?Donde esta tu casa?<br>
- Cerca de aqui.<br>
- ?Vamos?<br>
- Vamos.<br>

Non nascondiamoci dietro a un dito, la prostituzione su quest’isola è all’ordine del giorno.  Talvolta sono le madri stesse che istruiscono le figlie a questo tipo di pratica. Uno stipendio medio mensile cubano di 40 dollari può essere guadagnato in un’ora - o poco meno - con qualche straniero.
 
Per questo motivo, quando conosci una donna cubana, non hai mai la certezza che sia realmente interessata a te o ai tuoi dollari. Ogni straniero, ricco o povero che sia nel suo paese, qui è visto come il miglior partito possibile, colui che può essere munto a dovere.  L’autostima maschile cozza con questo tipo di parassitismo femminile, rifiutandolo categoricamente. Ciò porta lo straniero a commettere l’errore più grossolano: sposarsi la prima cubana incontrata e avviare il procedimento di emigrazione. E qui entra in gioco il secondo fattore che spinge le cubane al matrimonio con uno straniero: poter uscire liberamente dal paese, quando e come vogliono, senza essere sottoposte a restrizioni di sorta e senza dover ottenere un visto dall’ambasciata del paese ospitante.
 
Negli ultimi anni Cuba ha assistito alla fioritura di un mercato parallelo - portato avanti assieme a quello ufficiale - di qualsiasi tipo di prodotto: dall’abbigliamento alla cosmesi, dagli elettrodomestici (negli aeroporti cubani è comune vedere TV LED imballati in cartoni che circolano a dozzine sui nastri trasportatori) financo ai farmaci. Chi possiede un po’ di denaro e non ha uno sponsor estero per uscire fuori dal paese, vola a Mosca (per la Russia, infatti, non è previsto un visto) e acquista merce da rivendere nel proprio paese. I vecchi tempi dello stato socialista, dove tutti, e dico tutti, possedevano in egual misura, sono terminati, dando luogo a una sperequazione tra la popolazione, che ha creato gelosia e invidia all’interno di questa. 
 
Fatta questa doverosa precisazione, si comprende perché le cubane hanno tutto l’interesse per non essere più trattate come locali, ma come espatriate, che rientrano nel loro paese con un passaporto straniero. La vendita di abbigliamento - ad esempio - può far fare un bel po’ di quattrini  (tutto esentasse) e garantire un tenore di vita decoroso.

Oltre a ciò,  il modo di vivere sull’isola ha prodotto un forte lassismo tra la popolazione (non intendo, con ciò, affermare che tutta la popolazione versi in uno stato di accidia perenne ma molti si trovano in questa condizione). E se ha vissuto per almeno due decadi in tal modo, difficilmente la cubana di turno deciderà di abbracciare uno stile di vita  occidentale, lavorando per otto ore al giorno. 

Mi rivolgo proprio a te, straniero concupito dal fascino caraibico, se vuoi una fidanzata/moglie cubana, devi prepararti a mantenerla.
