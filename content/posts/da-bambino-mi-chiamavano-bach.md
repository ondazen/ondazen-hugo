+++
title = "Da bambino mi chiamavano Bach"
description = "Da bambino mi chiamavano Bach"
tags = [ "Racconto" ]
date = "2020-09-25"
location = ""
categories = [
  "",
  ""
]
slug = ""
type = "post"
+++

Da bambino mi chiamavano Bach. Non ne ho mai mai capito il motivo. Forse per il mio volto incorniciato da boccoli in stile tardo barocco, forse per il mio orecchio assoluto (solo in età adulta ne ho compreso il significato), forse per la mia passione per l’organo, che apprezzavo durante la cerimonia eucaristica. Sta di fatto che mi sono trovato appiccicato quel fastidioso e alquanto singolare soprannome fino ai tempi dell’università. Ho dovuto troncare di netto con il mio passato per scrollarmelo di dosso, come fanno quelle donne non proprio ossute che, a seguito di terapia con le sanguisughe per migliorare la circolazione sanguigna, le rimuovono con un effetto a ventosa impiastricciate di schiuma bavosa. Da bambino, oltre ad avere un soprannome che trovavo poco consono alla mia figura, possedevo anche una caratteristica fisica molto pronunciata: le mie orecchie erano a sventola. E non mi riferisco a un lieve difetto fisico, che poteva essere nascosto dai miei lunghi boccoli biondi.  Le orecchie sporgevano dalla mia testa come gli specchietti retrovisori di un’automobile utilitaria. Grandi e ben visibili. Solo in età adulta ho compreso che, dopotutto, il mio soprannome poteva essere di gran lunga peggiore. 

<div style="position: relative; padding-bottom: 56.25%; padding-top: 30px; height: 0; overflow: hidden;">
  <iframe src="//www.youtube.com/embed/jDnHzfaXJ-0"
  style="position: absolute; top: 0; left: 0; width: 100%; height: 100%;" allowfullscreen frameborder="0" title="YouTube Video"></iframe>
</div>
