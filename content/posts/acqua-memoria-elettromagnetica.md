+++
title = "L'acqua possiede una memoria elettromagnetica?"
description = "L'acqua possiede una memoria eletromagnetica?"
tags = [ "fisica"]
date = "2018-01-11"
location = ""
categories = [
  "",
  ""
]
slug = ""
type = "post"
+++

L’acqua possiede una memoria elettromagnetica?

Questo è ciò che afferma Luc Montagnier, scopritore nel 1983 del virus dell'HIV, e vincitore del Premio Nobel per la medicina nel 2008.  Montagnier afferma che il DNA può inviare impronte elettromagnetiche di se stesso a cellule lontane e fluidi, ovvero alcuni enzimi ricreano il DNA, servendosi dell’impronta elettromagnetica. Questa scoperta segue il percorso della serendipità, grazie alla quale si arriva a risultati inattesi partendo da differenti presupposti.  Le implicazioni teoriche di questa scoperta sono state analizzate anche dai due fisici teorici italiani Emilio del Giudice e Giuseppe Vitiello.  

### L’esperimento
Riprodurre i risultati di Montagnier non richiede particolari e costose attrezzature, bastano infatti due provette adiacenti, e fisicamente separate, collocate all’interno di una bobina di rame e sottoposte ad un debole campo elettromagnetico di 7 hertz. L’apparato viene isolato - grazie a una lega metallica chiamata metallo μ - dal campo magnetico naturale terrestre per evitare interferenze. Una provetta contiene una sequenza di DNA sospesa in acqua, una seconda provetta contiene acqua pura distillata. Quando la quantità d’acqua della prima provetta eccede una certa soglia, nella bobina vengono registrati dei segnali elettromagnetici. Dopo 16 /18 ore, entrambi i campioni vengono sottoposti a un metodo usato per amplificare tracce di DNA, secondo la procedura di polimerasi (PCR). Dopo questo procedimento, si può riscontrare come la stessa sequenza di DNA è presente in entrambe le provette, anche se una conteneva solamente acqua distillata. In buona sostanza il DNA emette onde elettromagnetiche a bassa frequenza, che danno l’impronta del DNA alla struttura delle molecole dell’acqua. L’acqua è in grado di tenere le informazioni ricevute e memorizzare le caratteristiche della sequenza del DNA. Sembrerebbe quindi che il DNA trasmetta la sua immagine elettromagnetica come se fosse un’onda radio e lasci la sua impronta elettromagnetica nell’acqua. A partire da questa impronta è possibile ricreare il DNA identico all’originale al 98%. In pratica si tratterebbe di teletrasporto! 
L’esperimento funziona se e solo se esiste “rumore elettromagnetico”.  Qualora non sia presente un fondo elettromagnetico, non si verifica il trasferimento delle informazioni. L’acqua userebbe come “cibo” il rumore elettromagnetico per fabbricare i segnali elettromagnetici.


Escludendo il caso sperimentale, nel quale le provette sono state sottoposte a un debole campo elettromagnetico grazie a un amplificatore, in natura l’energia non proviene direttamente dal DNA, ma il DNA emette segnali di risonanza causati da un eccitazione esterna. La terra, infatti,  è circondata da fasci di radiazione elettromagnetica di frequenza ultra bassa. Queste radiazioni eccitano per risonanza la formazione di segnali da parte del DNA e dell’acqua che lo circonda.

In quest’ottica si collocano anche gli studi del ricercatore Masaru Emoto, conosciuto per i suoi esperimenti sulla memoria dell'acqua, teoria secondo la quale sussisterebbe una relazione tra i pensieri umani e vari stati dell'acqua considerata a una temperatura convenzionale di -4 °C. Egli sostiene di avere documentato con fotografie il fatto che i cristalli assumano una forma armonicamente simmetrica o, al contrario, caotica e disordinata, in conseguenza dell'energia cui vengono esposti; sia essa sotto forma di suono (voce e musica) o pensiero. In buona sostanza tali ricerche sono riconducibili alle stesse proprietà scoperte da Montagnier. 
