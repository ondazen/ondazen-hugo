+++
title = "La caducità dell'essenza umana"
description = "La caducità dell'essenza umana"
tags = [ "Riflessioni" ]
date = "2020-08-06"
location = ""
categories = [
  "",
  ""
]
slug = ""
type = "post"
+++

Il tuo corpo invecchia, raggrinzisce, perde di tono ed elasticità, si manifestano orrende macchie scure sulla pelle, la peluria s’incanutisce, la vista diventa sfocata, l’udito si fa più debole, ma il tuo spirito rimane giovane, le tue passioni inalterate, il tuo fuoco interiore sempre acceso. 

Il tuo soffio vitale e il tuo corpo procedono su binari che non possono e non riescono a intersecarsi. E non importa se le tue ginocchia sono consumate, perché vorresti correre fino ai confini del mondo. Non importa se la tua schiena è compromessa, perché vorresti sollevare tutti i pesi che opprimono la nostra misera condizione umana. Non importa se la tua voce si fa più flebile, perché vorresti farti sentire fino alle estremità dell’universo. Non importa se la tua memoria si fa più labile, perché vorresti elencare per nome e cognome tutte le persone che hai incrociato nella tua vita.

Osservi gli amici più cari e i parenti che invecchiano assieme a te. Un giorno ne esisterà solo il ricordo e forse neanche quello. Il pensiero ti opprime così tanto che vorresti che una brezza divina ti portasse via, in un luogo dove non sei mai nato, dove il peso della vita fosse solo un fuggevole battito d’ali. 

<div style="position: relative; padding-bottom: 56.25%; padding-top: 30px; height: 0; overflow: hidden;">
  <iframe src="//www.youtube.com/embed/iWFrio1Y2qk"
  style="position: absolute; top: 0; left: 0; width: 100%; height: 100%;" allowfullscreen frameborder="0" title="YouTube Video"></iframe>
</div>
