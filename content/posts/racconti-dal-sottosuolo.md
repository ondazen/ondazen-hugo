+++
title = "Racconti dal sottosuolo"
description = "Racconti dal sottosuolo"
tags = [ "Racconto" ]
date = "2020-11-07"
location = ""
categories = [
  "",
  ""
]
slug = ""
type = "post"
+++

“Mamma, che intenso profumo di pop corn e sangue raggrumato”, esclama il piccolo rettile dalla lingua biforcuta e dalla testa allungata. Ogni martedì sera la comunità di individui dalla pelle squamata del colore di una ceppaia marcescente, si riunisce presso un cinema situato nelle profondità di un vulcano inattivo, per osservare da un gigantesco schermo olografico l’idiozia della razza umana. Le immagini vengono proiettate in tempo reale e coprono gran parte del globo terrestre. Sulla superficie brulicano esseri umani con bizzarre mascherine che occludono le vie respiratorie. Pensano che quel cencio davanti la bocca possa salvargli la vita, senza aver compreso che la pandemia in cui sono immersi è una grande ipnosi di massa, un intrattenimento creato dagli squamati che popolano il sottosuolo terrestre. 

Il signor JJ Lizard, l’anchorman più popolare di questo mondo sotterraneo, fasciato di tutto punto con un abito nero da cerimonia, annuncia il vincitore di questa settimana. “Le mie più sincere congratulazioni alla sig.ra Caiman, per aver predetto il comportamento del governo francese nel mese di ottobre”. Il premio settimanale consiste nella possibilità di assumere le sembianze umane e di calcare il suolo terrestre per quindici giorni, in una località a scelta del vincitore. “Sig.ra Caiman, ha già deciso quale posto visitare?”. “JJ”, così viene chiamato amichevolmente dai suoi più accaniti ammiratori, “mi diverte molto osservare la fobia del popolo italiano, penso che sceglierò quella nazione”. 

Il gioco della pandemia ha una lunga storia, iniziata circa quarantamila anni fa su un piccolo pianeta, abitato da una razza umanoide simile a quella terrestre, situato nella costellazione delle Pleiadi.  La prima edizione ebbe una così imponente eco, che da allora viene ripetuta ogni secolo su qualche pianeta insediato da razze poco evolute e suscettibili di facile plagio mentale. Non sempre, però, le passate edizioni si sono risolte come da copione. Più di una volta, infatti, la razza coinvolta ha dimostrato uno spirito di ribellione tale da stravolgere il canovaccio iniziale. L’epilogo più drammatico avvenne circa dodicimila anni fa, quando perirono migliaia di squamati, a causa di un “whistleblower” che diffuse il segreto del gioco agli inconsapevoli attori, che popolavano un pianeta in prossimità della stella Betelgeuse, nella costellazione di Orione. Da allora, spifferare anche il più insignificante dettaglio sul reality, è causa di morte tra gli esseri a sangue freddo. 

La durata media del gioco è di circa due anni terrestri e la finalità ha un obiettivo ben preciso: impoverire e infine dimezzare gli attori coinvolti. L’esperimento può considerarsi riuscito se perisce, per cause differenti dalla presunta pandemia biologica, almeno il quaranta percento dell’intera popolazione che abita il pianeta. Le cause di morte possono variare dal suicidio, a guerre intestine fino all’effetto nocebo.

La sig.ra Caiman e i migliaia di spettatori che assistono allo spettacolo sono in trepidante attesa di chi si aggiudicherà il premio finale,  che consiste nel far parte del comitato organizzativo della prossima edizione. In bocca al lupo a tutti!
