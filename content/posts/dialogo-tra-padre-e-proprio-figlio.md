+++
title = "Dialogo tra un padre e il proprio figlio"
description = "Dialogo tra un padre e il proprio figlio"
tags = [ "Racconti" ]
date = "2019-08-04"
location = ""
categories = [
  "",
  ""
]
slug = ""
type = "post"
+++

“Papà, ti voglio bene, anche se a volte ignori le mie richieste. Dovresti essere più accondiscendente con me.”<br>
“Figliolo, ti porto quasi tutte le domeniche allo stadio e ti faccio vedere tutte le gare del moto mondiale. Non mi sembra di essere un cattivo  padre.”<br>
“Papà, lo sai che trovo insopportabile il calcio. Con la scusa di farmi contento, soddisfi solo un tuo desiderio. E con le moto men che meno. Trovo così noioso vedere dei ragazzi che, con le loro tute sgargianti, girano all’interno di un circuito. Sai bene che mi addormento dopo pochi minuti. Anche questa è una tua passione che vorresti trasmettermi. Ma la trovo così terribilmente tediosa.”<br>
“Figliolo, il calcio e i motori sono le vere passioni di un uomo. Tutto il resto non conta.”<br>
“Papà, sai bene che sono più propenso alle attività artistiche. Se mi portassi al Conservatorio ad ascoltare un concerto di musica sinfonica o alla Scala a vedere un balletto classico sarebbe più gratificante per me”.<br>
“Figliolo,  queste passioni non si addicono a un maschietto alfa. Imparerai ad apprezzarle col tempo.”<br>
“Ma papà, non ha senso quello che dici! Non voglio uniformarmi a queste stupide passioni. Dovrei invece assecondare il mio emisfero destro.”<br>
“Figliolo, di cosa stai parlando? Cosa vuoi dire con emisfero destro?”<br>
“Papà,  l’emisfero destro è quella parte del cervello deputata alla gestione delle emozioni, del senso artistico e della creatività. Ce lo ha spiegato l’insegnante di scienze.”<br>
“Figliolo, sono tutte scemenze. Nel cervello di un uomo devono albergare solo due sentimenti: quello calcistico e quello per i motori.”<br>
“Papà, a volte penso che se fossi stato cresciuto da una coppia gay sarebbe stato meglio.”<br>
“Figliolo, non mancarmi di rispetto. Lo sai che ce la sto mettendo tutta per crescerti nel migliore dei modi”.<br>
“Scusa, papà. Non volevo essere offensivo. Ti propongo una cosa: domani portami in piscina e passiamo un pomeriggio differente.”<br>
“D’accordo figliolo. Trascorreremo un’intera giornata noi due soli senza mamma e potrai chiedermi tutto ciò che vorrai.”<br>
L’indomani in piscina:<br>
“Papà, grazie per avermi portato in piscina. Questo posto mi ricorda il villaggio vacanze di Ostuni dove abbiamo trascorso le vacanze estive due anni fa.”<br>
“Figliolo, in questo Comune ci abita un mio collega d’ufficio. E’ iscritto a questo centro sportivo con la moglie e ci trascorrono tutti i fine settimana.”<br>
“Papà, guarda quella donna. Mi fa paura! Sembra una mummia. Ha una pelle così cadente.”<br>
“Caspita, figliolo. Non l’avevo notata. E’ davvero impressionante. Ha un’età indefinibile.”<br>
“Scusa, papà, non la posso vedere. Portami in acqua, così mi distraggo. Ho paura che stanotte non riuscirò a prendere sonno dopo questa epifania.”<br>
“Figliolo, non vedo l’ora di raccontarlo alla mamma. Provo a scattarle qualche foto, appena si gira di spalle.”<br>
“Papà, guarda quel ragazzo seduto a bordo piscina.”<br>
“Figliolo, a chi ti riferisci?”<br>
“A quel ragazzo ipertrofico che si sta bagnando le gambe.”<br>
“Figliolo, a volte non ti capisco. Cosa vuoi dire con ipertrofico?”<br>
“Papà, talvolta dubito che tu abbia studiato. Ipertrofico, in questo specifico caso, significa con un corpo muscoloso.”<br>
“A si, figliolo, lo vedo. É in compagnia di alcune persone.”<br>
“Esatto, papà, mi riferisco proprio a lui.”<br>
“Figliolo, ti piacerebbe essere come lui da grande?”<br>
“Papà, un mio compagno di classe mi ha detto che i ragazzi come lui tendono ad avere il pisello piccolo. Preferisco mantenermi magro e con un pisello normale.”<br>
“Ahahah. Figliolo. A volte sei così comico.”<br>
“Papà, mi è venuta un’idea. Dovresti andare da lui e sfidarlo a braccio di ferro.”<br>
“Figliolo, ma sei impazzito. Mi spezza il braccio con il solo sguardo.”<br>
“Papà, non essere codardo. Se mi vuoi davvero bene, accetta la sfida.”<br>
“D’accordo figliolo, ma se  torno con qualche osso rotto, mi avrai sulla coscienza per il resto dei tuoi giorni.”<br>
Qualche istante dopo, a bordo piscina:<br>
“Ciao, scusa il disturbo. Lo vedi quel ragazzino al centro della vasca? E’ mio figlio e mi ha sfidato a fare a braccio di ferro con te.  Abbiamo avuto una discussione e l’unico modo per appianare qualche nostra scaramuccia è farlo contento. Ti dispiace? Ah, dimenticavo. Dovresti anche farmi vincere.”<br>
“D’accordo, se serve per aiutare un padre con il proprio figlio, questo e altro.”<br>
I due si posizionano - braccio contro braccio - e cominciano a spingere:<br>
“Mettici un po’ d’impegno ma fammi vincere senza problemi. La creatura ci sta guardando.”<br>
Dopo alcuni secondi d’intensa contrazione muscolare, il ragazzo ipertrofico capitola sotto i colpi incessanti del coraggioso padre, che lo ringrazia e torna dal figlio con aria soddisfatta.<br>
“Papà, sicuro di non aver combinato l’incontro? Mi sembra così strano che tu abbia vinto con questa facilità.”<br>
“Figliolo, dubitavi della mia possanza fisica? Dietro questi strati adiposi si celano fasce muscolari impressionanti.”<br>
“Papà, dopotutto tu sei e sarai sempre il mio super eroe.”<br>

