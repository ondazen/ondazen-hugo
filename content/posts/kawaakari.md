+++
title = "Kawaakari"
description = "Kawaakari"
tags = [ "Pensieri" ]
date = "2019-10-07"
location = ""
categories = [
  "",
  ""
]
slug = ""
type = "post"
+++

Kawaakari. È una parola giapponese che non ha alcuna corrispondenza con nessun’altra lingua. Il suo significato è così poetico ed evocativo. Si può tradurre pressappoco in questo modo: l’ultimo bagliore di luce che riflette sulla superficie di un fiume al tramonto. Il giapponese è l’unica lingua in grado di evocare tanta bellezza e suggestione con l’utilizzo di una singola parola. Mi sono imbattuto in questo termine quasi per caso. Cercavo il significato di una parola quasi simile - kawakaari -, che da il titolo ad un brano di un compositore olandese dall’aspetto hipster. Quando siede davanti al piano, sembra quasi rannicchiarsi, a causa della sua imponente altezza. E quando inizia a suonare, ogni nota assume vita propria, trasformandosi in un’esperienza uditiva sublime. Kawakaari, il suo brano per l’appunto, sembra descrivere l’immagine poetica del termine giapponese. L’incipit cupo  e drammatico, suonato dalla mano sinistra, sottolinea l’arrivo dell’oscurità, a discapito dell’ultimo bagliore di luce di un sole morente. La mano destra, invece, descrive gli ultimi guizzi di un raggio di sole che non vuole abbandonare la scena, e lotta per non essere sopraffatto dal buio. Ciò mi ricorda la complessa cosmologia dualistica che descrive la lotta tra il bene e il male rappresentati il primo dalla luce e dal mondo spirituale e, il secondo, dalle tenebre e dal mondo materiale. Attraverso un continuo processo all’interno della storia umana, la luce viene gradualmente rimossa dal mondo materiale e restituita al mondo spirituale da cui proviene.

