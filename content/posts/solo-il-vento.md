+++
title = "Solo il vento.."
description = "Solo il vento.."
tags = [ "Pensieri" ]
date = "2019-09-06"
location = ""
categories = [
  "",
  ""
]
slug = ""
type = "post"
+++

Le giornate ventose mi cambiano l’umore. E’ come se lo spirare del vento si portasse via tutti i miei problemi e mi ritemprasse la mente.
Adoro il vento. E’ una sensazione di gioia che non riesco a spiegare a parole. Mi assale uno stato di eccitazione e di euforia quasi mistica. 
Chiudo gli occhi e, in balia delle correnti convettive, immagino di volare via con loro. Immagino di farmi trasportare in terre esotiche, in alto tra le nubi e ancora più su per poi ricadere in picchiata. E quando, in inverno, soffia il vento di Favonio, penso che un abbraccio materno mi stia proteggendo con il suo calore da tutte le atrocità di questo pianeta.  
Il vento è come la luce, lo percepisci ma è inafferrabile.  Lo puoi sentire sulla pelle o ascoltare i suoi sibili, ma non puoi afferrarlo. Il vento è energia. Il vento è vita. Per questo motivo, nell’antica Grecia, il vento veniva rappresentato come una divinità antropomorfa. Vorrei essere io quel dio, per poter soffiare da te e portarti via. E cullarti con la mia tiepida brezza e rassicurarti che tutto andrà bene. 
