+++
title = "Un buio senza fine"
description = "Un buio senza fine"
tags = [ "Riflessioni" ]
date = "2020-01-26"
location = ""
categories = [
  "",
  ""
]
slug = ""
type = "post"
+++

Mi sdraio sul letto e i miei pensieri iniziano a vorticare freneticamente. Un senso di vertigine mi coglie, così mi alzo di scatto. Mi siedo davanti al pianoforte. Inizio a intonare Ascent di L. Einaudi. Il mio sguardo salta tra una nota e l’altra. Traduco mentalmente la melodia in immagini e vengo catapultato altrove. È un paesaggio collinare. Mi ricorda il paesaggio zeta di Riemann. Ho l’affanno. Sono solo e non so quale direzione prendere. Mi coglie un senso di panico. Vorrei urlare, fino a farmi sentire a migliaia di chilometri di distanza. Distolgo gli occhi dal pentagramma e mi ritrovo nuovamente davanti al pianoforte. Mi sento così affranto. Mi chiedo come sia potuto arrivare a sentirmi in questo modo. Non riesco a intravvedere una via d’uscita. Anzi, una la vedo chiaramente. E ciò mi spaventa. Mi reco in bagno e mi osservo allo specchio. L’immagine riflessa non corrisponde a quella che mi sarei aspettato di vedere. Calde lacrime mi rigano il volto. Inizio a singhiozzare e a inveire contro me stesso. Torno a sdraiarmi a letto, tremante di rassegnata disperazione. Chiudo gli occhi e un buio senza fine mi avviluppa. 


