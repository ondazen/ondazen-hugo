+++
title = "Le avventure bucoliche di Dafni e Cloè: da Longo Sofista arrivando a Maurice Ravel"
description = "Le avventure bucoliche di Dafni e Cloè: da Longo Sofista arrivando a Maurice Ravel"
tags = ["letteratura", "balletto"]
date = "2018-04-03"
location = ""
categories = [
  "",
  ""
]
slug = ""
type = "post"
+++

Le avventure bucoliche di Dafni e Cloè, o semplicemente Dafni e Cloè (in greco antico Δάφνις καὶ Χλόη) rappresenta il prodromo di quello che oggi viene definito romanzo amoroso. Scritto in epoca incerta (presumibilmente intorno alla prima metà del III d.c) e da un autore di cui si conosce assai poco, il romanziere greco Longo, che il filologo Gottfried Jungermann nel XVII secolo lo identificò con l’appellativo Sofista. Il romanzo, ambientato sull’isola di Lesbo, famosa per aver dato i natali alla poetessa Saffo, narra le vicende di due bambini abbandonati, Dafni e Cloè, i quali vengono allattati l'uno da una capra, l'altra da una pecora. Vengono poi raccolti da due pastori, Dafni da Lamone, Cloe da Driante. Cresciuti in campagna, trascorrono insieme il tempo dell'infanzia, pascolando l'uno le capre, l'altra le pecore. Nei primi due libri Longo Sofista si concentra sulle scoperte di Eros da parte dei due giovani, nel terzo e nel quarto libro sono elencate le varie traversie prima del riconoscimento di Dafni e Cloe da parte dei veri genitori, ricchissimi e di famiglia nobile. Infine i due si sposeranno in un “matrimonio pastorale”. 

È una struggente favola d'amore moderna. Il tema erotico era insolito per quell'epoca, presentato solitamente di scorcio (ad esempio Ulisse è solo sfiorato dall'amore di Calipso e Nausicaa). Longo Sofista presenta, toccando anche argomenti “piccanti”, un coinvolgimento passionale bilaterale, una novità rispetto alla tradizione tragica. Abbiamo una successione di elementi passionali forti, che si completano solo nella descrizione finale dell'amplesso tra Dafni e Cloe: il sesso è lo specchio del loro rapporto. L'amore è uno squisito godimento dei sensi che si articola in un climax sessuale. 

Tale opera influenzò profondamente alcuni autori di epoche successive. Tra questi possiamo annoverare Maurice Ravel, compositore, pianista e direttore d’orchesta francese, che tra il 1909 e il 1912 musicò un balletto moderno ispirato agli idilli amorosi di Dafni e Cloè. Con quasi un'ora di durata, la musica per Daphnis et Chloé è la composizione più lunga tra quelle di Ravel. Monumentale e ricca di suggestioni melodiche, è considerata come uno dei suoi lavori più riusciti e di maggior successo.

Di seguito se ne riporta una squisita rappresentazione del corpo di ballo “Les Ballets de Monte-Carlo”.


<div style="position: relative; padding-bottom: 56.25%; padding-top: 30px; height: 0; overflow: hidden;">
  <iframe src="//www.youtube.com/embed/5F3-1m24sMU"
  style="position: absolute; top: 0; left: 0; width: 100%; height: 100%;" allowfullscreen frameborder="0" title="YouTube Video"></iframe>
</div>
