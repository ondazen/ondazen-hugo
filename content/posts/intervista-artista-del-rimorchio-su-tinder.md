+++
title = "Intervista a un ADRT (Artista Del Rimorchio su Tinder)"
description = "Intervista a un ADRT (Artista Del Rimorchio su Tinder)"
tags = [ "interviste" ]
date = "2019-07-17"
location = ""
categories = [
  "",
  ""
]
slug = ""
type = "post"
+++

Quest’intervista è liberamente ispirata a un libro, pubblicato nel 2005, dal titolo The Game, del giornalista e ghostwriter Neil Strauss. 
Tale libro rappresenta un racconto reale del viaggio dell’autore e dei suoi incontri all’interno di una comunità di seduttori. Per dare qualche informazione aggiuntiva ai più curiosi, Strauss venne a sapere di questa comunità mentre stava lavorando a un articolo. Intrigato da questa sottocultura, iniziò a partecipare alle discussioni online, parlando principalmente della sua frustrazione riguardo alla sua vita sessuale. Diventando mano a mano più coinvolto in questa comunità, Strauss decise di partecipare a un “seminario” di Mystery. Nel seminario, Strauss e altri partecipanti dovevano approcciare delle ragazze e Mystery, assieme al suo partner Sin, dava consigli per correggerli su come si stavano comportando, sul loro linguaggio corporeo e su quello che era più appropriato dire. 

Negli ultimi quindici anni l'arte della seduzione si è spostata dai locali notturni al mondo digitale.  Diverse piattaforme di “dating online” si sono avvicendate ma, al momento della stesura di quest’intervista, sicuramente la più popolare è Tinder.  Questa app per dispositivi mobili facilita la comunicazione tra gli utenti interessati a chattare tra di loro. Per dare qualche dato aggiuntivo, l’applicazione è stata lanciata nel 2012, e solo dopo due anni si registrava circa un miliardo di “swipe” (ovvero il movimento di “strisciata” che gli utenti eseguono per scegliere le foto degli altri utenti) giornalieri. 

L’ADRT (ovvero l’artista del rimorchio su Tinder) che mi accingo a intervistare fa parte della mia cerchia di amicizie e pertanto, per preservare la sua privacy, verrà semplicemente chiamato ADRT.

##### IO: Allora, qual è il motivo che ti ha spinto ad avvicinarti a questa piattaforma? Come l’hai conosciuta e quando hai iniziato a usarla?<br>
ADRT: Sono stato spinto dapprima dalla curiosità. Ho un amico che utilizzava Tinder e vedevo che a volte combinava degli appuntamenti con delle ragazze conosciute tramite questa piattaforma. Ero incuriosito nel vedere il tipo di donna che si potesse incontrare. E devo dire che ne rimasi subito colpito. Prima di usarla pensavo che ci fossero molti profili falsi. 

IO:  E’ stato un successo fin da subito? O hai dovuto ritoccare qualche impostazione sul tuo profilo?<br>
ADRT: in realtà ho notato un buon riscontro fin da subito. Ho caricato alcune foto che mostravano le mie passioni (come le moto Harley Davidson) e stralci di vita (foto di viaggi recenti).
Le foto utilizzate erano state utilizzate in precedenza sul mio profilo Instagram. Mi piace realizzare delle fotografie esteticamente gradevoli. Questo approccio rimane lo stesso anche se non sono io il soggetto della foto. Credo che questa attitudine mi abbia aiutato.

IO: Qual è, secondo la tua esperienza, la miglior strategia per creare un profilo su Tinder?<br> 
ADTR: non credo che si possa parlare di miglior strategia. Definire una strategia comporta, infatti,  l’applicazione di un modello, e ciò non è in linea con il mio modo d’essere.  Bisogna cercare di saper vendere la miglior merce di cui si dispone, esaltando i pregi e celando i difetti,  senza creare personaggi fasulli. In quest’ultimo caso si avrebbe vita breve.
Le donne, infatti, sono brave a fiutare questo tipo d’inganno e se il maschio crede che abbia abboccato alle sue fandonie, è solo perché a loro sta bene così e hanno già deciso come andrà a finire. Ma questo è solo un mio pensiero e non dico che sia il Verbo. Per quel che mi riguarda, non ho una reale strategia. Credo che esporre le proprie passioni e farle passare per reali, ciò viene percepito come un forte segnale di sicurezza e d’indipendenza.  Ovvio, un bel ragazzo ha un asso in più nella propria manica, ma se non si sa “promuovere” oppure non trasmette quello che è realmente, allora potrebbe risultare anche banale e noioso.
E nessuno vorrebbe al proprio fianco una persona banale e noiosa.

IO:  Come ti comporti a seguito di un match? Sei tu ad iniziare per primo la conversazione? Se si, quanto tempo fai trascorrere prima di iniziarla?<br>
ADRT: Quando segue un match, di solito scrivo a breve giro, guardando le foto per trovare uno spunto per rompere il ghiaccio. Adotto sempre un approccio molto rispettoso, non sono mai spocchioso o diretto, cerco una prima conversazione molto rilassata.

IO: Usi dei rompighiaccio prestabiliti o inizi la conversazione cercando di sfruttare alcuni dettagli che desumi dal profilo del match?<br>
ADRT: ogni rompighiaccio dovrebbe essere personalizzato, ma, in effetti, a volte si ha di fronte una descrizione del profilo o delle foto dove si desume veramente poco della persona. In quel caso inverto la direzione, esordendo  con un dettaglio delle mie foto per rompere il ghiaccio.

IO:  Dopo quanto tempo sposti la conversazione da Tinder a qualche altra applicazione (es. Whatsapp)? Sei tu che prendi l’iniziativa?<br>
ADRT: sembrerà strano, ma la stragrande maggioranza della volte sono le donne a lasciarmi il numero o a spostarsi su altre piattaforme - ad esempio su Instagram per vedere un maggior numero di foto, oppure su Whatsapp per sentire la voce.  Ciò crea una più intima connessione e in tempi più brevi. Tinder, infatti, non incorpora molte funzionalità.

IO: Qual è la tua percentuale di successo da conversazione online a uscita reale?<br>
ADRT: per fare una stima ipotetica, potrei uscire con otto donne su dieci. 
Ma da quelle otto donne effettuo comunque una scrematura, in quanto non tutte le trovo interessanti.

IO: Secondo te è possibile trovare la propria anima gemella utilizzando questa app?<br>
ADRT: si, perché Tinder è un luogo come un altro.

IO: Consiglieresti l’utilizzo di questa app ad un uomo/donna single?<br>
ADRT: assolutamente si, specialmente perché a volte un potenziale partner vive a parecchi chilometri di distanza che, per ovvie ragioni, non incontreremo mai.

Al tempo di quest’intervista, l’ADRT in questione sta uscendo con una ragazza conosciuta su Tinder. Per tale motivo la sua attività di artista del rimorchio è momentaneamente sospesa. Solo nei prossimi mesi saprà se un'avventura nata per caso si tramuterà in una relazione stabile.  




