+++
title = "10 cose che mi piacerebbe fare"
description = "10 cose che mi piacerebbe fare"
tags = [ "Pensieri" ]
date = "2019-08-29"
location = ""
categories = [
  "",
  ""
]
slug = ""
type = "post"
+++

1. Percorre a ritroso la via della seta, lungo la quale nell’antichità si snodavano i commerci tra l’ impero cinese e quello romano. Passeggiare per le vie dell’antica città di Samarcanda, visitando le Madrase e i suoi mausolei, e assaporare la sua antica storia.

2. Fare un’immersione nella grande barriera corallina al largo della costa del Queensland. Inebriarmi dei suoi colori e stupirmi delle sue variegate e multiformi specie.

3. Assistere a una rappresentazione teatrale dell’Amleto al castello di Kronborg, dove William Shakespeare ambientò il suo dramma. Farmi angustiare dalla diafana figura del sovrano defunto che si aggira tra i dedali della fortezza. 

4. Farmi ammaliare dalla visione di un aurora polare che, con le sue luci rosso-verdastre, viene generata dai venti solari in unione con la ionosfera terrestre. Prendere coscienza che il parco giochi in cui viviamo è concepito come una bellissima opera d’arte.

5. Vedere il sole al tramonto che si tuffa dietro le piramidi della piana di Giza. Ricordare il passato glorioso dell’Egitto e sentirmi come un faraone che guida il suo popolo all’immortalità.

6. Ballare su una spiaggia di Bali per tutta la notte, facendomi trasportare dallo sciabordio delle onde e dal crepitio di un falò. Sentirmi interconnesso con tutte le forme viventi di questo pianeta.

7. Ammirare la bellezza della fioritura dei ciliegi a Kyoto durante la stagione primaverile. Sedermi ai piedi di un albero in fiore e consumare un delizioso picnic.

8. Passeggiare per la grande muraglia cinese e sedermi di tanto in tanto su un gradino ad osservare l’infinito circostante.

9. Contemplare la via lattea e le galassie circostanti dall’osservatorio astronomico di Cerro Paranal.  Confondermi tra i miliardi di puntini luminosi chiamati stelle e perdere definitivamente la mia identità. 

10. Trovare una ragazza "speciale” con cui fare tutte le cose sopra descritte.


