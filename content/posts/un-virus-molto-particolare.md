+++
title = "Un virus molto particolare"
description = "Un virus molto particolare"
tags = [ "Riflessioni" ]
date = "2020-05-23"
location = ""
categories = [
  "",
  ""
]
slug = ""
type = "post"
+++

Immagina un virus che causa la perdita graduale e completa di quattro dei nostri cinque sensi.  E inoltre immagina che ad ogni perdita sensoriale sia associata una manifestazione emotiva di qualche tipo. 

In principio si manifesta la perdita dell’olfatto, preceduta da un senso di sopraffazione dal dolore. Cosa sarebbe la nostra vita senza poter annusare l’aroma inebriante e dolce emanata dalla pelle di un neonato durante le prime settimane di vita o l’odore dell’erba bruciata dal sole, che ci riporta alle afose giornate estive della nostra infanzia? L’olfatto e la memoria sono collegate al nostro cervello. Senza questo senso una pletora di immagini passate svanirebbe come pioggia in un oceano.

Successivamente si verifica la perdita del gusto, preceduta da una sensazione di terrore e da una fame incontrollata, che spinge a inghiottire qualsiasi sostanza che abbia una consistenza masticabile.
Cosa sarebbe la nostra vita senza poter inondare le nostre papille gustative  
di quei cibi che ci riportano indietro nel tempo, fino a retrocedere ai primi istanti di vita?

Poi arriva il momento della perdita uditiva, preceduta da una irrefrenabile rabbia, collera e odio. Cosa sarebbe la nostra vita senza poter più ascoltare il suono del violino, che ricorda un dolce lamento umano, e le prime parole di un bambino che chiama il suo papà?

Infine svanisce la vista. Ma prima di perderla si sperimenta un amore parossistico per la vita, si prova una forte empatia per il prossimo, una sensazione di calore, di comprensione, di accettazione e di perdono. 
Il mondo perderebbe i propri confini e i colori. Tutto sarebbe un’unica macchia nera, indistinta e incontrastata.

Cosa sarebbe un essere umano senza questi sensi? Forse sperimenterebbe altre percezioni ma sicuramente si precluderebbe tanta bellezza.
