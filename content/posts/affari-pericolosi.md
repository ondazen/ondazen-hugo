+++
title = "Affari pericolosi"
description = "Affari pericolosi"
tags = [ "Racconto" ]
date = "2021-02-25"
location = ""
categories = [
  "",
  ""
]
slug = ""
type = "post"
+++

La seguente telefonata è stata effettuata da me per conto di un amico. Il dialogo è avvenuto in lingua inglese. Il mio interlocutore è un ragazzo indiano di Bangalore con un master in Business Administration ed un accento estremamente fastidioso.


-Pronto?
-Sono un amico di colui con il quale devi fare degli affari. Mi ha detto di contattarti.
-Di cosa parli? A chi ti riferisci?
-Mi riferisco al ragazzo austriaco al quale devi vendere la tua merce. Quando possiamo vederci?
-Perché mi chiami per telefono? Può risultare rischioso.
-È l’unico modo che ha per rintracciarti. Sei stato tu a dargli il tuo numero.
-Per favore, rimani sul vago. Potrebbe essere pericoloso.
-D’accordo. Quando possiamo incontrarci?
-Prima devo verificare che sei la persona che dichiari di essere: che giorno abbiamo pattuito la consegna della merce?
-Il mio amico dice che non avete mai preso accordi a tal proposito.
-Certo che avevamo preso accordi. Chi sei? Lavori per il fisco?
-Lavoro in un ufficio postale.
-Quindi sei un infiltrato governativo...
-Peso i pacchi e pago la pensione agli anziani.
-Puoi dimostrarmelo?
-Ti mando una foto con il mio capoufficio.
-Allora aspetto la foto.

Chiudo la telefonata, tergiverso con il mio amico, gli invio una foto recuperata da google image e dopo pochi minuti lo ricontatto.

-Pronto? Hai ricevuto la foto?
-Si, sembra tutto a posto.
-Quindi possiamo procedere?
-Ancora una cosa: tu sei quello di destra o di sinistra?
-Destra.
-Bene, perché quello di sinistra sembra un infiltrato.
-Quando e dove possiamo vederci?
-Vediamoci in un luogo molto affollato. È più sicuro.
-Va bene. Puoi darmi anche un’indicazione temporale?
-Domani mattina al Mall. Di al tuo amico di venire da solo e di non portare con se il cellulare. In questo modo i suoi spostamenti non verranno tracciati.
-Ma se non ti trova e aveste bisogno di comunicare?
-Sarò io a trovarlo. Digli di non preoccuparsi di nulla.
-D’accordo. A domani.

Qualche giorno dopo mi chiama il mio amico, chiedendomi di aiutarlo a montare le nuove spazzole della sua aspirapolvere di ultima generazione.
