+++
title = "Affari pericolosi"
description = "Affari pericolosi"
tags = [ "Racconto" ]
date = "2021-02-25"
location = ""
categories = [
  "",
  ""
]
slug = ""
type = "post"
+++

La seguente telefonata è stata effettuata da me per conto di un amico. Il dialogo è avvenuto in lingua inglese. Il mio interlocutore è un ragazzo indiano di Bangalore con un master in <i>Business Administration</i> ed un accento estremamente fastidioso.


-Pronto?<br>
-Sono un amico di colui con il quale devi fare degli affari. Mi ha detto di contattarti.<br>
-Di cosa parli? A chi ti riferisci?<br>
-Mi riferisco al ragazzo austriaco al quale devi vendere la tua merce. Quando possiamo vederci?<br>
-Perché mi chiami per telefono? Può risultare rischioso.<br>
-È l’unico modo che ha per rintracciarti. Sei stato tu a dargli il tuo numero.<br>
-Per favore, rimani sul vago. Potrebbe essere pericoloso.<br>
-D’accordo. Quando possiamo incontrarci?<br>
-Prima devo verificare che sei la persona che dichiari di essere: che giorno abbiamo pattuito la consegna della merce?<br>
-Il mio amico dice che non avete mai preso accordi a tal proposito.<br>
-Certo che avevamo preso accordi. Chi sei? Lavori per qualche servizio segreto?<br>
-Lavoro in un ufficio postale.<br>
-Quindi sei un infiltrato governativo...<br>
-Peso i pacchi e pago la pensione agli anziani.<br>
-Puoi dimostrarmelo?<br>
-Ti mando una foto assieme al mio capoufficio.<br>
-Allora aspetto la foto.<br>

Chiudo la telefonata, tergiverso con il mio amico, gli invio una foto recuperata da <i>google image</i> e dopo pochi minuti lo ricontatto.

-Pronto? Hai ricevuto la foto?<br>
-Si, sembra tutto a posto.<br>
-Quindi possiamo procedere?<br>
-Ancora una cosa: tu sei quello di destra o di sinistra?<br>
-Destra.<br>
-Bene, perché quello di sinistra sembra un infiltrato.<br>
-Quando e dove possiamo vederci?<br>
-Vediamoci in un luogo molto affollato. È più sicuro.<br>
-Va bene. Puoi darmi anche un’indicazione temporale?<br>
-Domani mattina al Mall. Di al tuo amico di venire da solo e di non portare con se il cellulare. In questo modo i suoi spostamenti non verranno tracciati.<br>
-Ma se non ti trova e aveste bisogno di comunicare?<br>
-Sarò io a trovarlo. Digli di non preoccuparsi di nulla.<br>
-D’accordo. A domani.<br>

Qualche giorno dopo mi chiama il mio amico, chiedendomi di aiutarlo a montare le nuove spazzole della sua aspirapolvere di ultima generazione.
