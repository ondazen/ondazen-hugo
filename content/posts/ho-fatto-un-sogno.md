+++
title = "Ho fatto un sogno"
description = "Ho fatto un sogno"
tags = [ "Racconto" ]
date = "2020-03-13"
location = ""
categories = [
  "",
  ""
]
slug = ""
type = "post"
+++

Ho fatto un sogno molto strano. Un sogno che m’impedirà di dormire serenamente per i prossimi giorni. Ho sognato un luogo, in apparenza sacro agli occhi dei più, da dove hanno origine le peggiori nefandezze. Questo luogo ha l’aspetto di un’istituzione religiosa. Forse un convento. Forse un seminario. Si sviluppa per qualche centinaio di metri in superficie e per qualche centinaio di chilometri nel sottosuolo. È un sito isolato. Non s’intravede nulla nelle vicinanze. Il clima è rigido. Forse per gran parte dell’anno. Una ripida discesa, al suo interno, sembra portare nelle profondità della Terra.  Qui in apparenza studiano migliaia di bambini. In realtà vengono tenuti in prigionia. Non so per quale scopo.  Ho come l’impressione che nessuno ne esca vivo.

Ho visto il priore di questo posto. Ha occhi da serpente e una mitra alla testa.  È seguito da un gruppo di giovani uomini, vestiti con tuniche bianche e un cappuccio che copre i loro volti. Sulla mano destra reggono una lunga candela, di quelle che si usano nell’offertorio, e sulla mano sinistra tengono un libro. Dalla vetustà sembrano incunaboli, risalenti forse alla fine del 1400 e fatti stampare in qualche tipografia veneziana. Procedono a file di tre, seguendo il loro leader, verso le viscere della Terra. Decido di afferrare l’ultimo della coda, lo stordisco con un oggetto pesante trovato nelle vicinanze, e mi approprio dei suoi indumenti. Anch’io adesso faccio parte di quel mortifero conciliabolo. Camminiamo senza sosta per un interminabile periodo, senza avere nessun riferimento temporale. Nessuno fiata. L’ombra proiettata dalle candele crea figure demoniache. Finalmente, dopo aver proceduto in discesa per molto tempo, il percorso si fa pianeggiante. Alcune torce appese alle pareti di roccia illuminano il nostro passaggio. La strada si restringe, fino a diventare invalicabile. Bisogna procedere singolarmente. Sbuchiamo all’interno di un’imponente grotta illuminata a giorno. 

Un gruppo di persone, vestite con abiti da lavoro di pregiata manifattura, è disposta a semicerchio. Inizio a scrutare i loro volti. Riconosco alcuni personaggi noti della finanza e della politica. Christine Lagarde, presidente della BCE, Warren Buffet, capo del colosso delle riassicurazioni mondiali Berkshire Hathaway, Tim Cook, amministratore delegato di Apple,  Ben Bernanke, presidente del comitato dei governatori della Federal Reserve. C’è anche un premio Nobel per l’economia, Paul Krugman. Due uomini, con un’imponente muscolatura, trasportano un’ara, composta da sculture di teste mozzate, e la dispongono all’interno del semicerchio umano. Una coppia di bambini, visibilmente sedati per la loro ostentata tranquillità, viene  distesa sull’altare, l’uno in senso opposto all’altro. Sono completamente nudi. Sembrano avere delle scarificazioni su tutto il corpo. Un uomo incappucciato, l’unico ad avere il volto nascosto, procede verso l’ara con un pugnale sacrificale. L’impugnatura è in avorio e riporta, alla sua estremità, un teschio intarsiato a mano. Sembra pronunciare una formula rituale in una lingua arcana. Terminato di pronunciare la formula, affonda la lama sullo sterno  della prima vittima.  Mi sveglio di soprassalto, madido di sudore e con una importante tachicardia. Mi alzo. Barcollo. Ho bisogno di reggermi al muro. Sono visibilmente sconvolto. Vado in bagno e mi sciacquo il viso con dell’acqua tiepida. La mia tachicardia aumenta. Mi riaddormento solo con le prime luci dell’alba. L’indomani inizio una spasmodica ricerca sul web. Quanti bambini scompaiono senza che se sappia più nulla. Sono una cifra impressionante ogni anno. A questo punto mi domando se si sia trattato solo di un sogno.
