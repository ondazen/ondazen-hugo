+++
title = "La solitudine come esperienza religiosa"
description = "La solitudine come esperienza religiosa"
tags = [ "Riflessioni" ]
date = "2020-05-16"
location = ""
categories = [
  "",
  ""
]
slug = ""
type = "post"
+++

La solitudine è una amica schietta, che ti tiene per mano e ti dice sempre la verità senza riserve né condizionamenti. La solitudine ti avviluppa tra le sue braccia e ti soffoca lentamente fino a farti perdere i sensi. La solitudine ti bracca come fa un bracconiere durante la caccia alla volpe. E quando ti raggiunge, un senso di sconforto ti fa percepire la fine.  La solitudine è una nuotata in apnea, che ti fa trattenere il respiro fino a quando una condizione di ipossia non ti fa riemergere prepotentemente.  La solitudine è un vasto deserto quando il sole è al suo feroce zenit. Più ti affanni per cercare un riparo e più questo ti inghiotte nella sua calda fornace.  La solitudine è silenziosa e grande come lo spazio glaciale nel quale si muovono gli astri e tutti i corpi celesti.

Ma la solitudine sa anche essere un sicomoro che, con la sua ombra, ti protegge dalle avversità della vita. La solitudine sa anche essere una compagna che ti ascolta, che non ti da mai torto e che ti comprende in ogni circostanza. La solitudine è parte integrante della tua individualità, ti aiuta a definire e a delineare la tua identità.
