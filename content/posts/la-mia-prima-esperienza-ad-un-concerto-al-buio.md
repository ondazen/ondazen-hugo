+++
title = "La mia prima esperienza ad un concerto al buio"
description = "La mia prima esperienza ad un concerto al buio"
tags = [ "Pensieri" ]
date = "2019-10-07"
location = ""
categories = [
  "",
  ""
]
slug = ""
type = "post"
+++

Prima<br>
Sono seduto nell’auditorium del Conservatorio G. Verdi, in attesa dell’inizio di un concerto molto particolare.  La peculiarità sta nella sua esecuzione: il pianista C. Picco improvviserà al pianoforte in un ambiente completamente al buio. E non mi riferisco ad un buio filtrato da una luce fioca. L’oscurità sarà pervasiva, avvolgente, prenatale, claustrofobica. 
Il pubblico presente in sala è eterogeneo. Quasi tutte le poltrone sono occupate, creando un colpo d’occhio da pienone. La presentatrice della manifestazione sottolinea l’importanza di spegnere qualsiasi fonte luminosa, per poter vivere appieno l’esperienza di abbandono al buio. E in caso di attacco di panico, consiglia di chiamare una maschera per farsi scortare fuori dalla sala. Ma ecco che inizia. Spengo il cellulare.


Dopo<br>
La prima impressione dopo il concerto non è certamente negativa. Anzi. La luce si è affievolita fino a scomparire del tutto  dopo dieci minuti dall’inizio. 
Le sonorità iniziali sono state molto minimaliste e ricercate. Nel periodo di buio pesto, però, Picco ha iniziato ad improvvisare musica jazz, portando il livello di coinvolgimento emotivo ad un piano più superficiale. Mi sarei aspettato di vivere il buio come una suggestione prenatale, ascoltando sonorità maggiormente evocative. Un cuore pulsante, accompagnato solo da note essenziali, ad esempio. Ad ogni modo, l’esperienza è stata sicuramente positiva.

