+++
title = "Il dolore come esperienza quantistica"
description = "Il dolore come esperienza quantistica"
tags = [ "riflessioni" ]
date = "2020-01-12"
location = ""
categories = [
  "",
  ""
]
slug = ""
type = "post"
+++

<b>Apollo</b>: Mi sembra di precipitare in un baratro senza fine. Non riesco ad intravvedere il termine della corsa. La forza attrattiva causata dalla caduta mi smorza l’aria nei polmoni e più cerco di respirare, più provo un senso di soffocamento. Un nodo in gola mi strozza la voce e un senso di costante nausea mi rende inappetente. Ciò che sto sperimentando è il frutto di reazioni chimiche che avvengono all’interno del mio corpo. Reazioni che vengono innescate dal potere creativo dei miei pensieri.<BR>
<b>Dafne</b>: Ma cosa sono i pensieri? <BR>
<b>Apollo</b>: Sono un flusso informativo espresso nella forma di bit quantistici o Qubit.<BR>
<b>Dafne</b>: E come si può definire un bit quantistico? <BR>
<b>Apollo</b>: E’ l’unità di misura dell’informazione codificata a livello quantistico, è un oggetto matematico con delle specifiche proprietà, discendenti dai postulati della meccanica quantistica. <br>
<b>Dafne</b>: Quindi mi stai dicendo che la nostra mente è di natura quantistica? <BR>
<b>Apollo</b>: Parrebbe di si. <BR>
<b>Dafne</b>: Potrebbe essere paragonata a un computer neurale quantistico? <BR>
<b>Apollo</b>: Hai centrato il punto.<BR>
<b>Dafne</b>: Quindi la coerenza quantistica regola i nostri processi biologici? <BR>
<b>Apollo</b>: Se questa coerenza è in grado di essere usata da una patata, anche il nostro cervello è presumibilmente in grado di farlo. <BR>
<b>Dafne</b>: Perché hai tirato in ballo una patata? <BR>
<b>Apollo</b>: Perché è stato scoperto il segno inequivocabile di una coerenza quantistica di lunga durata tra i cromofori, le entità deputate al trasferimento di energia all’interno di un foto-sistema. Sto parlando, per l’appunto, di fotosintesi. <BR>
<b>Dafne</b>: Ti trovo così interessante. <BR>
<b>Apollo</b>: Ma? <BR>
<b>Dafne</b>: Mi hai conosciuto in un momento sbagliato della mia vita. <BR> 
<b>Apollo</b>: Addio. Ti auguro tutto il meglio dal profondo del mio cuore. <BR>
<b>Dafne</b>: Ti auguro di essere felice, non importa come. <BR>

Un intenso profumo di alloro saturò ogni centimetro della stanza. 
