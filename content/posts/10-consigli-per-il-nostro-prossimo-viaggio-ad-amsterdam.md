+++
title = "10 consigli per il nostro prossimo viaggio ad Amsterdam"
description = "10 consigli per il nostro prossimo viaggio ad Amsterdam"
tags = [ "pensieri" ]
date = "2019-09-12"
location = ""
categories = [
  "",
  ""
]
slug = ""
type = "post"
+++

1. Il clima di Amsterdam è molto variabile. Nell’arco di una giornata puoi sperimentare le quattro stagioni. Ricordati di vestirti a cipolla. E in caso di pioggia, l’ombrello risulta superfluo a causa del vento.  Gli amsterdamiani, a tal proposito, hanno un detto: “noi non siamo fatti di zucchero!” Divertente, vero?

2. Ad Amsterdam c’è il più elevato numero di musei al mondo in proporzione alla dimensione della città e al numero di abitanti. Ti piace l’arte? Abbiamo l’imbarazzo della scelta. Sicuramente il più battuto è il museo di Van Gogh, che contiene le sue opere più importanti tra cui il vaso con i quindici girasoli e la camera di Vincent ad Arles. 

3. Vuoi fare un giro in battello nel canale di Singel? Amsterdam è costruita snu una rete di canali artificiali lunga più di cento chilometri, che collega 90 isole con 1500 ponti. Impressionante, vero?

4. Ad Amsterdam il mezzo di trasporto più diffuso è la bicicletta.  Si può dire che sia diventata la capitale mondiale della bici. I pedoni sono avvertiti. Le biciclette sfrecciano ovunque. Pedaliamo anche noi?

5. I parchi delle città rappresentano un importante polmone verde. Vondelpark è sicuramente il parco più frequentato dagli amsterdamiani. E’ un giardino all’inglese di circa 48 ettari che si trova nel Museumkwartier della città. E’ abitato da molte specie animali e contiene una flora molto variopinta.  Potremmo fare un picnic, che dici?  

6. A pochi chilometri da Amsterdam si trova la città dei Mulini a vento,  Zaanse Schans. Potrei vestire i panni di Don Chisciotte e difendere il tuo onore, mia dolce Dulcinea del Toboso. Troppo romantico?

7. Ad Amsterdam si trova la casa dove visse Anna Frank. Sarebbe bello visitarla, ma i posti sono sempre esauriti. Ingraziamoci la Dea fortuna. 

8. Potremmo masticare qualche funghetto magico, ridere a crepapelle, tenerci abbracciati e sussurrarci quanto siamo stati fortunati a trovarci. 

9. Potremmo girare senza meta e farci tantissime foto. A casa ho una parete bianca da riempire con il tuo dolce viso. 

10. Il decimo consiglio lo lascio decidere a te. Potremmo trovarci in qualsiasi luogo del pianeta e considerarlo il più bel posto in cui stare perché tu sei li con me. 
