+++
title = "La permanzenza delle nostre esperienze"
description = "La permanzenza delle nostre esperienze"
tags = [ "Riflessioni" ]
date = "2020-07-25"
location = ""
categories = [
  "",
  ""
]
slug = ""
type = "post"
+++

Uno. Due. Uno. Due. Cerco di spostarmi saltando con il piede destro sulla piastrella di tonalità scura e con il piede sinistro sulla piastrella di tonalità chiara. È un gioco che facevo da bambino, quando, camminando per le strade della mia città, evitavo di calpestare le strisce pedonali e tutti i segnali impressi sull’asfalto. 

Unisco i piedi, scendo i gradini rimbalzandoci sopra. Non é una gran trovata: le mie consumate ginocchia risentono dei contraccolpi. Le prime vertebre lombari urlano a gran voce di piantarla. Ciò porta la mia memoria indietro negli anni: quanto tempo trascorso a praticare sport. Mi sono letteralmente consumato. Le cuffie dei rotatori sono compromesse e ciò mi causa una ridotta mobilità della spalla. 

A volte il nervo sciatico è così infiammato che mi costringe a letto per qualche giorno. La dieta ipoglucidica che seguo tiene accesa in me un costante desiderio di cibo. Mi alzo da tavola agognando il prossimo e non troppo imminente pasto. L’investimento attuato non trova riscontro in una vita così fragile e breve. Seguendo questo ragionamento, però, non avrebbe senso far nulla. Non avrebbe senso studiare, leggere, indagare, ricercare, migliorarsi di continuo. Ma se tutto ciò che facciamo in questa vita rimanesse anche dopo la nostra scomparsa fisica?

Lo psichiatra svizzero Carl Gustav Jung asserì l’esistenza di un inconscio collettivo, chiamato anche registro dell’Akasha, definito come una sorta di memoria cosmica, di natura eterica, che, come una pellicola sensibile, registrerebbe tutti gli eventi del mondo.  Tutto ciò che facciamo in questa vita non svanirebbe come lacrime nella pioggia. Ogni singolo gesto, ogni singola parola, ogni singola intenzione non sarebbe perduta. 
