+++
title = "Le notti a lume di fuoco"
description = "Le notti a lume di fuoco"
tags = [ "Riflessioni" ]
date = "2020-06-25"
location = ""
categories = [
  "",
  ""
]
slug = ""
type = "post"
+++

Il buio prenatale della stanza è smorzato dalla fioca luce di un moncone di candela adagiato su uno scrittoio del diciassettesimo secolo. Il profilo imperfetto di una giovane donna risalta sul desolante scenario retrostante. La lunga e corvina chioma si adagia dolcemente sugli avamposti della sua mistica. La mano destra sorregge il  mento appesantito, occludendo la parte nascosta di una filiforme bocca, mentre la mano sinistra ticchetta contro il lobo frontale di un teschio umano, riflesso su uno specchio incorniciato da un pregiato legno usurato dal tempo. 

Lo scollo della sua sgualcita camicetta  bianca lascia intravedere un seno dal dotto galattoforo straripante. Ti ci tufferesti dentro da quanto è copioso. La parte inferiore del suo voluttuoso corpo non è illuminata dal fuoco della candela. Allora congetturi sulla forma delle sue gambe e sui calzari indossati. Probabilmente i suoi piedi sono liberi da qualsiasi legaccio e costrizione. Ti sono sempre piaciuti i piedi femminili. Li ritieni la parte più sensuale di una donna. 

I suoi epicantici occhi sono fissi. Le palpebre immobili. Sembra così triste. Sacrificheresti qualche anno della tua vita per carpire i suoi pensieri. Chi è quella donna dal volto comune e poco rispettoso della proporzione aurea che ha catturato in modo così travolgente la tua attenzione?

<div style="position: relative; padding-bottom: 56.25%; padding-top: 30px; height: 0; overflow: hidden;">
  <iframe src="//www.youtube.com/embed/tDYiAZlOiOU"
  style="position: absolute; top: 0; left: 0; width: 100%; height: 100%;" allowfullscreen frameborder="0" title="YouTube Video"></iframe>
</div>
