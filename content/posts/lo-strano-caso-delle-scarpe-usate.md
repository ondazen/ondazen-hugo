+++
title = "Lo strano caso delle scarpe usate"
description = "Lo strano caso delle scarpe usate"
tags = [ "Racconto" ]
date = "2020-10-19"
location = ""
categories = [
  "",
  ""
]
slug = ""
type = "post"
+++

Ogni venerdì mattina, all’orario di apertura del negozio - ovvero alle dieci in punto spaccate-, si presenta un uomo di grossa stazza, con una folta e ispida barba brizzolata, un paio di occhiali con una pesante montatura rossa e delle bretelle in stile broker rampante anni novanta. Ogni volta avanza sempre la stessa e puntuale richiesta: scarpe da donna di grande taglia rigorosamente usate. Dopo averne provata una, sbuffando per il dolore, chiede di indossarle entrambe facendo qualche saltello sul posto, per verificare la resistenza dei tacchi. Appurata la robustezza del materiale, si reca verso la cassa con aria compiaciuta e acquista il suo bottino mattutino pagandolo con una carta di credito.

La giornata del feticista prosegue presso una piccola filiale di un’importante banca, in qualità di consulente finanziario. Sebbene l’aspetto di questo corpulento uomo sia alquanto stravagante, si pone in modo gentile e a tratti raffinato nei confronti dei suoi interlocutori, creando un’apparente contraddizione tra la sua sembianza e il suo modo di fare.

Terminata la sua giornata lavorativa,  si rifocilla con un Poké a base di pesce crudo e frutta esotica, che consuma presso un piccolo locale ubicato verso la via del ritorno, e rincasa in trepidante eccitazione per il suo tanto smaniato e agognato svago serale. 

Varcata la soglia dell’uscio, si spoglia di tutti i suoi indumenti, calzando solo le scarpe da donna recentemente acquistate, e si tuffa all’interno di un orso di peluche dalle proporzioni maestose, rimanendo con i piedi fuori dalla lanuginosa bocca. Al suo interno mugola di un solipsistico piacere, fino a raggiungere il suo acme.
