+++
title = "Memorie sbiadite"
description = "Memorie sbiadite"
tags = [ "Ricordi" ]
date = "2020-12-29"
location = ""
categories = [
  "",
  ""
]
slug = ""
type = "post"
+++

Ricordo le sue mani nodose, causate da una presunta artrite. Ricordo il suo rossetto vermiglio sbavato sui denti e fuori dal naturale contorno della bocca. Ricordo le sue unghie ingiallite, procurate dall’ineluttabilità del tempo. Ricordo l’odore della sua cavità orale, che emana chi non ha proferito parola per un lungo periodo. Ricordo la sua acconciatura severa e priva di pigmentazione artificiale.

Ricordo quel suo singolare movimento della bocca, che sembrava smaltire l’ultimo boccone di un recente pasto. Ricordo le sue lunghe ed austere gonne, accoppiate a scarpe dal gusto squisitamente tardo-romantico. Ricordo quel suo tono di voce perentorio nel correggermi quando commettevo un errore. Ricordo il moto ondulatorio della sua mano destra quando mi impartiva gli esercizi di solfeggio. Ricordo il suo calore umano, che è solito effondere una nonna nei confronti del proprio nipote prediletto. Ricordo molte cose di lei, ma non ricordo il suo nome di battesimo. 
