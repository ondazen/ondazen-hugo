+++
title = "Erotismo: che parola grossa!"
description = "Erotismo: che parola grossa!"
tags = [ "Racconto" ]
date = "2021-03-05"
location = ""
categories = [
  "",
  ""
]
slug = ""
type = "post"
+++

Stamattina Natalie mi ha chiesto cosa mi fa scaldare. Di primo acchito le avrei risposto la canicola in una spiaggia affollata in piena estate. Forse non intendeva questo. Credo si riferisse a ciò che mi fa alzare la temperatura basale in termini erotici. Dunque. Le mani affusolate di una pianista, che indossa un anello a fascia larga. Il callo sul lato sinistro del collo delle violiniste e delle violiste. Le labbra tagliuzzate di una oboista, procurate dall’ancia di canna palustre. Quelle piccole vesciche sui piedi delle ballerine, causate dallo sfregamento con il tessuto della scarpetta. La postura ingobbita di una scrittrice, che trascorre interminabili ore davanti al suo computer. Le unghie imperfette di una pittrice, macchiate dal pigmento blu cobalto. La voce fievole di una cantante lirica, dopo essersi esibita per ore davanti al suo pubblico. Le scalfitture sulla pelle, provocate dalle schegge impazzite, di una scultrice che lavora il marmo. Quell’atteggiamento stravolto di una attrice, dopo aver provato per ore su un palcoscenico. 

La vocazione artistica è ciò che decisamente mi fa scaldare, Natalie!
