+++
title = "La luce della conoscenza"
description = "La luce della conoscenza"
tags = [ "Riflessioni" ]
date = "2020-08-16"
location = ""
categories = [
  "",
  ""
]
slug = ""
type = "post"
+++

Ogni vita deve partire sviluppandosi dai propri assiomi fondamentali. Non ci è dato sapere fin dall'inizio quali sono questi assiomi. Dobbiamo scoprirli vivendo, facendo esperienza, testandoci. La conoscenza è il grimaldello grazie al quale scardiniamo le nostre resistenze e veniamo a contatto con il nostro personale assioma. Ma la conoscenza, quando diventa ossessione, è un’intensa luce accecante, splendida e allo stesso tempo distruttiva. Non tutte le verità possono manifestarsi agli esseri umani. Non ci è dato conoscerne il motivo, ci sarà una ragione intrinseca. E quando alcuni di noi si spingono oltre, si comportano come falene eccessivamente innamorate di quella luce; le si avvicinano troppo, si bruciano le ali e cadono prive di vita.

Ecco alcuni esempi eclatanti di personalità che hanno valicato il limite umano, fino a raggiungere la vicinanza estrema con la sacra luce della conoscenza: Georg Cantor, padre della teoria degli insiemi, che trascorse l’ultima parte della sua vita in un manicomio; Srinivasa Ramanujan, geniale matematico autodidatta di Madras, scomparso prematuramente per un’infezione parassitaria; G.H. Hardy, matematico di fama mondiale noto tra i tanti lavori anche per il suo squisito saggio sull’estetica della matematica (tentò il suicidio senza buon esito); Alan Turing, considerato il padre dell’informatica e dell’intelligenza artificiale, che si tolse la vita avvelenandosi con del cianuro di potassio; Kurt Gödel, raffinato logico, famoso per i due teoremi dell’incompletezza che tolsero il terreno da sotto i piedi ai matematici suoi contemporanei. Morì d’inedia perché temeva di essere assassinato con del cibo avvelenato. 

Io non ho ancora scoperto qual è il mio assioma e forse mai lo scoprirò. Tu hai già scoperto il tuo?
